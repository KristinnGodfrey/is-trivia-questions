## Spurningar á íslensku


### Uppruni spurninganna
Spurningarnar koma frá spurningaleik á netinu sem starfræktur var í áraraðir. Ýmsir aðilar gáfu spurningar í safnið sem voru yfirfarnar og flokkaðar eftir getu á þeim tíma. Undir lokin innihélt leikurinn tæplega 12.000 spurningar. Til viðmiðunar má nefna að upprunalega *Trivial Pursuit* spilið innihélt 2.400 spurningar.

Ekki liggur fyrir nákvæmur uppruni allra spurninga né nöfn allra sem lagt hafa hönd á plóginn. Þó er vert að nefna þungavigtina:
* Sveinn Steinarsson
* Valur Freyr Steinarsson
* Svavar Kjarrval

Ef þér finnst þitt nafn vanta máttu gjarnan hafa samband. Sama gildir ef þú vilt ánafna spurningar í safnið.


### Lýsigögn spurninganna
Spurningarnar eru á svokölluðu CSV sniðmáti í skránni [questions.csv](https://github.com/sveinn-steinarsson/is-trivia-questions/blob/master/questions.csv).

| Dálkanúmer | Valfrjálst | Lýsing |
|---|---|---|
| 1 | Nei | Flokkanúmer |
| 2 | Já | Undirflokkur ef til staðar |
| 3 | Nei | Erfiðleikastig: **1**: Létt, **2**: Meðal, **3**: Erfið |
| 4 | Já | Gæðastig: **1**: Slöpp, **2**: Góð, **3**: Ágæt |
| 5 | Nei | Spurningin |
| 6 | Nei | Svarið  |

| Flokkanúmer | Flokkanafn |
|---|---|
| 1 | Almenn kunnátta |
| 2 | Náttúra og vísindi |
| 3 | Bókmenntir og listir |
| 4 | Saga |
| 5 | Landafræði |
| 6 | Skemmtun og afþreying | 
| 7 | Íþróttir og tómstundir |

### Viðbætur og leiðréttingar
Spurningarnar eru misgóðar og eflaust eru einhverjar arfavitlausar.
Allar viðbætur og leiðréttingar eru vel metnar. Besta leiðin til að koma slíku á framfæri er að opna ***Issue*** eða búa til ***Pull request***. Þeir sem treysta sér ekki til að nota GitHub geta sent mér tölvupóst á sveinn@trivia.is, sem verður sennilega ekki svarað um hæl.

### Viðmót fyrir spurningaleiki
Þeir sem vilja nota spurningar úr þessu safni geta skoðað vefsíðuna [Trivia.is](https://www.trivia.is/). Þar má velja spurningar í spurningaleik eftir meðal annars flokki og styrk. Tilvalið fyrir *Pub Quiz*, *Zoom Quiz* og aðrar eins samkomur meðal vina og samstarfsfólks.

Sveinn Steinarsson hannaði og forritaði viðmótið.

### Notkunarleyfi
Spurningarnar eru gefnar út undir opnu leyfi ([CC BY 4.0](https://creativecommons.org/licenses/by/4.0/deed.is)). Það felur í sér að öllum er frjálst að afrita og dreifa þeim á öllum hugsanlegum sniðmátum. Einnig breyta þeim, bæta við og jafnvel selja. Allt er leyfilegt svo lengi sem vísun í þessa síðu (https://github.com/sveinn-steinarsson/is-trivia-questions) fylgir með skýrum hætti.